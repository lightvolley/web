Il "Light Volley" o "Light Volleyball" è una variante della pallavolo nata in Cina negli anni '80, pensata per essere un'alternativa più accessibile e facile da apprendere per chiunque.

L'idea è quella di favorire la creazione di comunità attraverso uno sport che non richiede competenze tecniche avanzate.

Questo sport è cresciuto enormemente negli ultimi anni, con la nascita della [World Light Volleyball League](https://www.wlvl.org/) nel 2020. 

Il Light Volleyball è giocato in spazi più piccoli rispetto alla pallavolo tradizionale e utilizza una palla più leggera e larga, il che rende il gioco più facile da intercettare, ma più  difficile da controllare. 

Ora, grazie all'impegno di Lihua Ma, Maurizio Napolitano e Matteo Zingaro, il Light Volley è arrivato in Italia. 

Questo team sta sviluppando iniziative per far conoscere questa variante della pallavolo, partendo dal Trentino con l'obiettivo di creare una rete di appassionati e coinvolgere la comunità in un'esperienza sportiva innovativa e accessibile a chiunque.